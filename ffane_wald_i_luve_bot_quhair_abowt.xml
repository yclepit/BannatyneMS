<?xml version="1.0" encoding="UTF-8"?>
<div>
			<pb n="256r"/>
            <head><title type="assumed">Ffane wald I luve bot quhair abowt</title></head>
            <lg>
               <lg n="1">
                  <l>Ffane wald I luve bot quhair abowt</l>
                  <l>Thair Is so mony luvaris þairowt</l>
                  <l>That thair Is left no place to me</l>
                  <l>quhairof I hovit now in dowt</l>
                  <l n="5">gif I sowld luve or lat it be</l>
               </lg>

               <lg n="2">
                  <l>Sa mony ar thair ladeis treitis</l>
                  <l>with trivmphand amowres balleitis</l>
                  <l>and dois þair bewteis pryiss so he</l>
                  <l>That I find not bot daft consaitis</l>
                  <l n="10">to say of luve Bot lat it be</l>
               </lg>

               <lg n="3">
                  <l>Sum thinkis his lady lustiest</l>
                  <l>Sum haldis his lady for the best</l>
                  <l>Sum sayis Is luve is a per se</l>
                  <l>Bot sum forswth ar so opprest</l>
                  <l n="15">with luve wer bettir lat it be</l>
               </lg>

               <lg n="4">
                  <l>Sum for his ladyis luve lyis seik</l>
                  <l>Suppois scho comptis it not a leik</l>
                  <l>and sum drowpis doun as he wold die</l>
                  <l>Sum strykis doun a threid bair cheik</l>
                  <l n="20">for luve war bettir lat it be</l>
               </lg>

               <lg n="5">
                  <l>Sum luvis lang and lyis behind</l>
                  <l>Sum luvis and freindschip can not fynd</l>
                  <l>Sum festnit is and ma not fle</l>
                  <l>Sum led is lyk the belly blynd</l>
                  <l n="25">w<am>t</am> luve wer bettir lat it be</l>
               </lg>

               <lg n="6">
                  <l>Tho<am>t</am> luve be grene in gud curage</l>
                  <l>and be difficill till asswage</l>
                  <l>The end of it Is miserie</l>
                  <l>misgovernit ȝowth makis gowsty age</l>
                  <l n="30">forbeir ȝe not &amp; lat it be</l>
               </lg>

               <lg n="7">
                  <l>Bot quha p[er]fytly wald Imprent</l>
                  <l>sowld fynd his luve moist p[er]manent</l>
                  <l>Luve god, thy prince, and freind all thre</l>
                  <l>treit weill thy self and stand content</l>
                  <l n="35">and latt All vþir luvaris be</l>
               </lg>

               <l>Ffinis q <persName corresp="x_clerk">Clerk</persName></l>
            </lg>
         </div>